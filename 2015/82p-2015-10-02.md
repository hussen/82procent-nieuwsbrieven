# 82% Privacy, Devops, Geschiedenis

### Apple = Google = Apple

Apple wordt er vaak van beschuldigt om Google te kopiëren. Nou zit daar af en toe een kern van waarheid in, [maar nu is het echt andersom](http://www.marketwatch.com/story/google-unveils-everything-apple-launched-but-cheaper-2015-09-29). [Tablet gericht op zakelijk gebruik?](http://www.theverge.com/2015/9/29/9415607/google-pixel-c-tablet-android-marshmallow) Check. [Twee telefoons in +/- 5 en 6 inch formaat?](http://www.theverge.com/2015/10/1/9422405/google-android-nexus-5x-6p-phones-ads) Check. [Nieuwe mediaplayer en muziekdienst?](http://www.theverge.com/2015/9/29/9411137/google-chromecast-2-announces-specs-price-release-date) Check. [Vingerafdruk opslaan op een eigen stukje hardware in de telefoon?](http://www.theverge.com/2015/9/29/9399357/nexus-imprint-google-new-phone-fingerprint-sensor-security-unlock) Check.

Ondertussen valt Apple Google aan op een gevoelig plek: privacy. [Apple heeft een hele mooie en goed leesbare privacy statement online gezet](http://www.apple.com/privacy/approach-to-privacy/) te beginnen met [een bevlogen brief van Tim Cook](http://www.apple.com/privacy). En dat ze een stapje extra doen om je privacy te waarborgen [bewijst de implementatie van je gegevens in Apple Maps](http://techcrunch.com/2015/09/29/apple-blows-up-the-concept-of-a-privacy-policy/#.2fdo2c:hcLd). Ze koppelen start- en beginpunt  van een rit nooit aan elkaar op een voor Apple leesbare manier. Best een flinke ingreep zonder de gebruikservaring te verprutsen. Petje af.

En mocht je al een iPhone 6s hebben, check even of het klopt dat je [in Safari ook de 3D touch parameters uit kan lezen](http://freinbichler.me/apps/3dtouch/).

### Devops Micro Deploy

Met [Vagrant](https://www.vagrantup.com) konden ontwikkelaars allemaal al via één gezamenlijke ontwikkelconfiguratie aan de slag. [De opvolger van Vagrant, Otto](https://www.hashicorp.com/blog/otto.html), doet dat nog steeds maar voegt daar 'deployen' en het managen van micro services aan toe. En stiekem is het niet eens de opvolger van Vagrant want Otto maakt intern gebruik van Vagrant. [Otto tapt in op de dev crowd](https://ottoproject.io) door slimme defaults aan te bieden voor bijvoorbeeld een Ruby on Rails of een PHP/Wordpress omgeving. Ontwikkelen wordt steeds makkelijker.

Bij Twitter zien ze dit zeker langskomen want daar zit een hele afdeling 'Engineering Effectiveness'. [Schaalbaarheid van code en mensen is een belangrijk aandachtspunt op hun agenda](http://www.gigamonkeys.com/flowers/).

Ben je developer en gebruikte je nog steeds de Flash implementatie om dingen met een knopje vanuit een website op het clipboard te zetten? Hoeft niet meer, [daar is nu een betere oplossing voor met clipboard.js](https://github.com/zenorocha/clipboard.js).

### Vroeger mensen

[Via Topotijdreis kun je aan de hand van de kaart van Nederland een tijdreis maken](http://www.topotijdreis.nl) van 1815 tot nu. Zoom bijvoorbeeld eens in op de Maasvlakte en zie hoe dat er in 1964 ineens lag. Daarvoor was het land en nog verder daarvoor zandbanken.

Toen Nederland in 1964 met z'n handen in de klei zat deden ze in Amerika onderzoek naar vliegtuigen die onder de radar konden blijven. [En het blijkt nu dat ze hun tijd ver vooruit waren met de Boeing Quiet Bird](http://foxtrotalpha.jalopnik.com/never-seen-photos-of-boeings-1960s-stealth-jet-concept-1732308296). Ik verdenk Elon ervan dat er, naast een bio-hazard modus, ook anti-radar technologie in de [Tesla Model X](http://www.teslamotors.com/modelx) zit. De auto lijkt zo uit de Jetsons te komen.

### WVTTK

- **Softwarepareltjes van de week:** [Reeder for Mac 3](http://reederapp.com/mac/), [Tweetbot for iOS 4](http://tapbots.com/tweetbot/). 

- **Usability du jour:** [De Amerikaanse overheid gaat uniforme taal spreken online](https://18f.gsa.gov/2015/09/28/web-design-standards/).

- **Een vloek of een zegen?** [Twitter wil hoogstwaarschijnlijk van de 140 karakterlimiet af](http://recode.net/2015/09/29/twitter-plans-to-go-beyond-its-140-character-limit/).

- **Sponsordingetje:** Altijd al eens met een eigen server willen pielen? [Nu extra laagdrempelig door de 10 euro korting die ik je kan geven bij Digital Ocean](https://www.digitalocean.com/?refcode=36d239e74811). Sinds deze week echt supersnelle NL verbdinding heb ik gemerkt. Mijn eigen website [reinierladan.nl](http://reinierladan.nl) draait er bijvoorbeeld op.

![Euh, devops micro deploy?](https://media.giphy.com/media/g1drVx9U2XGOQ/giphy.gif)

Vind je het een leuke nieuwsbrief? Laat het vooral horen door mensen op social media door te verwijzen naar [82procent.nl](http://82procent.nl).

Heb je tips, opmerkingen of andere dingen die je met me wil delen? Mail me op reinier@ladan.email of mention me op twitter [@reinier](https://twitter.com/reinier).  