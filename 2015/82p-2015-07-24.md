# 82% Physical Web, Kepler 452b, SPECTRE

- QR-codes zijn verschrikkelijk, [dat weet iedereen](http://wtfqrcodes.com). Maar wat nou als een QR-code automatisch z'n weg naar je telefoon vind? Dit noemen we '[The Physical Web](https://google.github.io/physical-web/)' en bestaat uit beacons die url's de wereld in zenden. Geniaal in z'n eenvoud. [Google heeft het nu al ingebouwd in Chrome for iOS](http://blog.chromium.org/2015/07/exploring-physical-web-with-chrome-for.html).

- Het spacenieuws blijft maar komen deze dagen: [De Kepler telescope heeft een planeet ontdekt](http://mashable.com/2015/07/23/kepler-452b-earth-like-planet/) in de 'habitable zone' van een ster die op de zon lijkt. De planeet is 1.6 keer groter dan onze aarde en hij heet … *tromgeroffel* … [Kepler 452b](https://en.wikipedia.org/wiki/Kepler-452b). We moeten wel even doorblazen als we erheen willen, de planeet ligt op een afstand van 1.400 lichtjaren van ons zonnestelsel. De [New Horizons](https://en.wikipedia.org/wiki/New_Horizons) die vorige week foto's van Pluto heeft gemaakt zou er zo'n 25.8 miljoen jaar over doen met z'n huidige snelheid. Ga ik niet meer meemaken.

- In '[Here’s the solution to the Uber and Airbnb problems — and no one will like it](http://www.nickgrossman.is/2015/07/23/heres-the-solution-to-the-uber-and-airbnb-problems-and-no-one-will-like-it/)' beschrijft Nick Grossman een praktische oplossing voor waar het nu botst tussen innovatie en de gevestigde orde. In het kort komt het erop neer dat start-ups meer data vrij moeten geven en overheden meer moeten toelaten. In ander start-up nieuws: [How The Karma Go Device Finally Shipped](http://www.forbes.com/sites/alexkonrad/2015/07/23/how-karma-go-finally-shipped/).

- [SPECTRE](https://en.wikipedia.org/wiki/SPECTRE) is de organisatie waar James Bond achteraan moet rennen in [de gelijknamige film](http://www.imdb.com/title/tt2379713/) en [er is een nieuwe trailer](https://www.youtube.com/watch?v=LTDaET-JweU) uit. Het schijnt dat [het verhaal in lijn ligt](http://www.slashfilm.com/spectre-quantum-jesper-christensen/) met de vorige [Daniel Craig](https://en.wikipedia.org/wiki/Daniel_Craig) Bond films dus die ga ik de komende maanden nog maar eens bekijken.

- Vorige week heb ik boek 5 uit de serie _The Expanse_ uitgelezen. Geweldige sci-fi serie met veel humor, spanning en sensatie. Als je eraan wilt beginnen, [begin bij boek 1 _Leviathan Wakes_](https://www.goodreads.com/book/show/8855321-leviathan-wakes). Elk jaar komt er een nieuw boek uit en de verwachting is dat het er negen worden. [In December komt er een tv-serie van op syfy](http://www.imdb.com/title/tt3230854/). Ben je meer van de non-fictie boeken dan zou ik [hier even doorheen neuzen](https://www.goodreads.com/list/show/692.Best_Science_Books_Non_Fiction_Only) voor een volgend boek.

- **Wikipedia pagina van de week:** [Arthur's Seat](https://en.wikipedia.org/wiki/Arthur%27s_Seat). Een heuvel in het midden van Edinburgh. Gewoon mooi.

* **Maak één minuut vrij voor deze videobomb:** [Magicians Young & Strange Hijack Sky News](https://www.youtube.com/watch?t=13&v=JqD_1TFhJdw).

![Happy zomerstorm morgen](http://media.giphy.com/media/67XNScEjAgtBS/giphy.gif)

Vind je het een leuke nieuwsbrief? Laat het vooral andere weten door ze te wijzen op de [website 82procent.nl](http://82procent.nl). Heb je tips, opmerkingen of andere dingen die je me wilt laten weten? Mail me op reinier@ladan.email of mention me op twitter [@reinier](https://twitter.com/reinier). 