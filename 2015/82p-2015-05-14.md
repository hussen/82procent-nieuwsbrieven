- [You Are Not So Smart](http://youarenotsosmart.com) is een podcast over 'self-delusions'. We houden onszelf constant voor de gek en dat levert interessante onderwerpen op. Een van mijn favoriete afleveringen is [32. Seeing willpower as powered by a battery that must be recharged](http://youarenotsosmart.com/2014/09/15/yanss-podcast-032-willpower-is-a-battery-that-must-be-recharged/). Naast dat het een heel goed geproduceerde en interessante podcast is maakt de host, echt heel gek maar waar, een koekje naar een recept van een luisteraar en eet die op om vervolgens direct te vertellen hoe het koekje smaakt. Smaakt altijd fantastisch, dat wel. [Alle recepten zijn op Pinterest te vinden](https://www.pinterest.com/notsmartblog/cookie-recipes/).

- In december komt de nieuwe Star Wars film uit dus je hebt genoeg tijd om deze [Wookie Hoodie](http://www.boredpanda.com/chewbacca-hoodie-wookiee-i-am-chewie-welovefine/) te bestellen. Waar wacht je nog op?

- Om tot een uniforme 'brand identity' te komen moet een hoop werk worden verzet. Dat wordt wel duidelijk uit het portfolio-item [Facebook Visual Identity](http://officeofbenbarry.com/see/facebook-visual-identity) waarin Ben Barry beschrijft hoe hij de visuele Facebook identiteit helemaal heeft opgeschoond en rechtgetrokken tussen 2012 en 2013. Zo is er onder andere een intern Brand Resource Center gekomen en is er het publieke [facebookbrand.com](https://www.facebookbrand.com).

- Mocht je nog een hacker zoeken voor het een of het ander dan kun je bij [Hackers List](https://hackerslist.com) terecht. Wil je het e-mailadres van je overbuurman hacken dan is dat volgens de FAQ echter een no-go: "Hackers List is intended for legal and ethical use". Bummer.

- Als je van plan bent een kaartspelletje te programmeren (ik zou graag een keer 51'en willen programmeren) dan scheelt deze API je een hoop werk: [Deck of Cards](http://deckofcardsapi.com). De API geeft je een geschud kaartspel waar je vervolgens kaarten uit kan trekken. De logica voor de kaarten moet je vervolgens wel zelf programmeren maar [als je het project forked](https://github.com/crobertsbmw/deckofcards) kun je het direct in de API bouwen.

- Blijkbaar is het Microsoft toch weer gelukt om 6(!) verschillende [versies van Windows 10](http://blogs.windows.com/bloggingwindows/2015/05/13/introducing-windows-10-editions/) te maken. Wie had dat gedacht?