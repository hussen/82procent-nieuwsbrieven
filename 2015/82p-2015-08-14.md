# 82% Evolutie en AI, ILM, Apple Music


- **Evolutie en Artificial Intelligence** komen samen in het artikel [Stop Trying To Be Creative](http://fivethirtyeight.com/features/stop-trying-to-be-creative/). Christie Aschwanden stuitte op het  [Picbreeder](http://picbreeder.org) project waarbij een AI je 15 evoluties voorstelt op een (nietszeggend) plaatje en je zo verder evolueert totdat je een vlinder of een auto hebt. Maar het leuke is: als je steeds het plaatje kiest wat het meest op een vlinder lijkt krijg je nooit een vlinder. Evolutie is, blijkt hier maar weer uit, geen rechtlijnige beweging. Zelf met AI aan de slag? [Leer in no-time programmeren met Python](http://www.learnpython.org).

- [Deze tweet over een **asteroïde** die bijna de aarde en de maan raakt](https://twitter.com/SciencePorn/status/623477050372935680/photo/1) is erg fascinerend, maar uit [de Wikipediapagina over het object](https://en.wikipedia.org/wiki/J002E3) (J002E3) blijkt dat het ogenschijnlijke gevaar wel meevalt en het géén asteroïde is maar een stuk van de Apollo 12 missie.

- [The Verge ging langs bij **Industrial Light & Magic** om naar de toekomst van cinematografie te kijken](http://www.theverge.com/2015/8/13/9131805/ilm-ilmxlab-interview-virtual-reality-star-wars-movies). Virtuele camera's, zelf met een Oculus in een film zitten, augmented reality om acteurs met digitale wezens te laten acteren, aan alles wordt gewerkt. [The Hateful Eight van Tarantino](https://www.youtube.com/watch?v=gnRbXn4-Yis) bevat vermoedelijk niet zoveel special effects maar wordt desalniettemin waarschijnlijk erg leuk.

- [Iemand heeft uit zichzelf een redesign gemaakt voor **Apple Music**](https://medium.com/product-design-ux-ui/apple-music-redesign-part-1-526c4c4c4777). En hoe deze redesign zich onderscheidt van andere redesigns is dat deze niet alleen 'mooie plaatjes' laat zien, maar ook inzicht geeft in het ontwerpproces. Daar hou ik van. [En ondertussen wordt overal op de wereld 'lokaal geld' ontworpen](http://www.nytimes.com/2015/08/09/fashion/change-for-a-bowie-the-advent-of-artisanal-cash.html) om lokaal uit te geven. Gekke trend, navelstaargeld.

- Het **onweer** vannacht was heftig, het krijgt van mij een dikke tien. De volgende keer pak ik lekker [deze kaart met real-time bliksem informatie](http://www.lightningmaps.org/realtime?lang=nl) erbij om duidelijk te krijgen waar de inslagen zijn. Erg tof gemaakt met geluidsgolven en al.

- **Podcasttip:** Naast [de nieuwste aflevering van de Appels en Peren Show over leven op het water, de nieuwe Google directeur en boekentips](http://appelsenperenshow.nl/aflevering/2015/8/12/112-dikke-zoekmachine-marge-op-je-moon-conspiracy-adblocker) is deze week ook [de eerste aflevering van Kritische Massa](http://kritischemassa.com/hans-de-zwart-bits-of-freedom-over-the-big-lebowski-zelforganiserend-leren-privacy-activisme-en-meer/) verschenen.  

- **Nog niet genoeg opgestoken?** [33 Websites That Will Make You a Genius](https://medium.com/keep-learning-keep-growing/33-websites-that-will-make-you-a-genius-53c5114c1d3d)

![Navelstaargeld het raam uit](http://media.giphy.com/media/PMPwpWrGFLu80/giphy.gif)

Vind je het een leuke nieuwsbrief? Laat het vooral andere weten door ze te wijzen op de [website 82procent.nl](http://82procent.nl). Heb je tips, opmerkingen of andere dingen die je me wilt laten weten? Mail me op reinier@ladan.email of mention me op twitter [@reinier](https://twitter.com/reinier). 