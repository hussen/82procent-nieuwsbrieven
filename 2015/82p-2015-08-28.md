# 82% gebruikers observeren, kwantummechanica, Pixarcursus

- [Learn To Fly van de Foo Fighters gespeeld door 1000 mensen. Tegelijk.](https://www.youtube.com/watch?v=JozAmXo2bDE) Fantastisch! En afgelopen weekend heb ik [Batida ontdekt op **Lowlands**](https://open.spotify.com/album/7kTCzZt5MtBUYMnruS0wuW). Erg chille muziek waar de zomer vanaf straalt. [Sowieso kun je hier eens kijken waar ik een festivalgevoel van krijg](https://open.spotify.com/user/reinier/playlist/11LI2ndohKxa1UDkUW4iEn).

- We kunnen **de geschiedenis van het universum** aardig volgen tot een bepaald moment vlak na de oerknal. Wat er daarvoor gebeurde is een mysterie. Dankzij [The Fundamental Limits Of Knowledge](https://medium.com/starts-with-a-bang/throwback-thursday-the-fundamental-limits-of-knowledge-200b10b86c8) is me nu duidelijk waarom we daar zo weinig vanaf weten: alle informatie die we nodig zouden moeten hebben bestaat niet in de huidige staat van het universum en is juist door de inflatie van het universum vernietigd. De perfecte moord. En wil je weten hoe griezelig het resultaat eigenlijk is van de inflatie? [Black Hole Comparison](https://www.youtube.com/watch?v=QgNDao7m41M). Ik snap wel dat Elon Musk [nu eindelijk eens de ruimte in wil met de mensheid](http://www.quora.com/Why-does-Elon-Musk-want-to-back-up-humanity-on-Mars-instead-of-Antarctica-in-the-ocean-or-underground).

- Ik was begonnen met het lezen van [“Spookiness” Confirmed by the First Loophole-free Quantum Test](http://fqxi.org/community/forum/topic/2581) maar, man man man, ik moet meer over **kwantummechanica** weten voordat ik kan begrijpen wat er staat. Next stop: de presentatie [The Quantum Conspiracy: What Popularizers of QM Don't Want You to Know](https://www.youtube.com/watch?v=dEaecUuEqfc). Als je hierdoor lekker in de stemming bent gekomen kun je ook gelijk [Virtual Particles: What are they?](http://profmattstrassler.com/articles-and-posts/particle-physics-basics/virtual-particles-what-are-they/) lezen.

- [Het **observeren van gebruikers** is veel belangrijker dan luisteren naar gebruikers](http://sinds82.nl/2015/02/23/luister-vooral-niet-naar-je-gebruikers/). Zo ondervonden ze ook bij de app 'Hit List' waar je goedkope vluchten kunt spotten. [Na een redesign kregen ze slechte reacties](https://medium.com/what-i-learned-building/the-user-is-always-right-eab73c620e7d) maar uit statistieken konden ze concluderen dat ze het juiste hadden gedaan.

- Altijd al willen weten hoe 3D professionals te werk gaan? Khan Academy en Pixar zijn een unieke samenwerking aangegaan waarbij je kan leren hoe ze bij Pixar 3D films maken. [**Pixar in a Box** heet de cursus](https://www.khanacademy.org/partner-content/pixar). Zie bijvoorbeeld deze korte video [Introduction to subdivision surfaces](https://www.khanacademy.org/partner-content/pixar/modeling-character/modeling-subdivision/v/cm-start) waar Tony DeRose uitlegt hoe ze met simpele vormen toch realistische karakters kunnen maken. Als ik ergens een gaatje in m'n agenda vind ga ik zeker de hele cursus doorlopen.

- Wat met de iPhone introductie [door Apple al werd gestart](http://www.apple.com/hotnews/thoughts-on-flash/) wordt nu door Google voltooid; de [grootste browser](http://www.w3schools.com/browsers/browsers_stats.asp) van de wereld, [Chrome, gaat per 1 september **alle Flash verbannen** door ze 'click to play' te maken](http://www.theregister.co.uk/2015/08/28/google_says_flash_ads_out_september/). Finally. Overigens kun je [alles met elektronica (vaak) fixen door het even aan en uit te zetten](http://growthalytics.com/troubleshooting/programming/2015/08/21/the-power-of-power-cycling/), maar dat terzijde. Apple komt ondertussen met iOS 9 waarin het mogelijk wordt AdBlockers te installeren in Safari. En de toekomst ziet er rooskleurig uit als je de [benchmark van AdBlocker Crystel mag geloven](http://murphyapps.co/blog/2015/8/22/crystal-benchmarks).

- **Wikipedia pagina van de week:** [Fallacy of relative privation](https://en.wikipedia.org/wiki/Fallacy_of_relative_privation) a.k.a. het 'want kinderen in Afrika sterven van de honger' argument.

- **Podcasttip:** [Alexander Klöpping over Blendle, checklists, Slack, Trello en hoe je het leven naar je hand zet](http://kritischemassa.com/alexander-klopping-over-blendle-checklists-slack-trello-en-hoe-je-het-leven-naar-je-hand-zet/)

- **Twittertip:** [@isis_karaoke](https://twitter.com/isis_karaoke)

![Bye bye, zwaai zwaai](https://media.giphy.com/media/10dyId2i4S8YwM/giphy.gif)

Vind je het een leuke nieuwsbrief? Laat het vooral andere weten door ze te wijzen op de [website 82procent.nl](http://82procent.nl). Heb je tips, opmerkingen of andere dingen die je me wilt laten weten? Mail me op reinier@ladan.email of mention me op twitter [@reinier](https://twitter.com/reinier). 