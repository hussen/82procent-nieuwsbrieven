- [Podcasts kun je binnenkort ook luisteren via Spotify](http://techcrunch.com/2015/05/20/spotify-introduces-video-clips-podcasts-and-activity-based-playlists/). Afgelopen week introduceerde Spotify een aantal nieuwe features waaronder dus podcasts luisteren. Helaas nog niet in Nederland en er is ook nog niks bekend over wie de podcasts mogen gaan leveren. Ik hoop natuurlijk dat we de [Appels en Peren Show](http://appelsenperenshow.nl) er direct in mogen knallen. De laatste aflevering vond ik overigens weer erg geslaagd, alhoewel ik snotverkouden was. [Wietse en ik hebben het onder andere over Elon Musk, de Hololens en de Wachowski brother/sister](http://appelsenperenshow.nl/aflevering/2015/5/20/107-het-wordt-twee-keer-zo-duur-in-een-abstracte-en-dynamische-tron-omgeving). Nog meer tips voor Podcasts? Lees [Waarom je podcasts zou moeten luisteren](http://www.appelstijl.nl/features/waarom-je-podcasts-zou-moeten-luisteren/).

- Altijd al text-gebaseerde afbeeldingen willen maken? ASCII art? Ja toch! Het kan nu easy peasy met [Monodraw](http://monodraw.helftone.com), een teken-app voor de Mac waarmee je in een handomdraai afbeeldingen met tekstformaat maakt. Layers, tekst, speciale karakters, lijnen, figuren, het is net een echt tekenpakket.

- LukeW heeft altijd goede ideeën om een interface nog beter te laten werken. In [Eliminating Taps with Fluid Touch Gestures](http://www.lukew.com/ff/entry.asp?1932) laat hij zien of gestures beter in te zetten zijn. Ik vind ook dat touch screens nog beter ingezet kunnen worden om efficiënter interacties plaats te laten vinden. In zijn voorbeeld is degene die liever tapt dan gestures gebruikt even goed af als nu, maar de power-user kan dingen _net_ even sneller doen.

- Als het binnenkort mooi weer is: huur een tankwagen met lava. [Het is zoveel leuker BBQ'en op lava dan op kolen](https://vimeo.com/104105171). Trek wel wat dikke vuurwerende kleding aan.

- De nieuwe MacBook is nu een tijdje uit en de échte gebruikers laten nu van zich horen. [Volgens Alex King draait Windows 10 er beter op](http://www.alexvking.com/12_inch_macbook_and_windows_10.html) dan Mac OS X en [Marco Arment gaat de MacBook terugbrengen](http://www.marco.org/2015/05/19/mistake-one). [Jason Snell vind het overigens een fijn apparaat](http://sixcolors.com/post/2015/04/the-new-macbook-a-reviewers-notebook/), op het Keyboard na. Ook [Bright vind het een prima ding voor waar hij voor bedoelt is](http://www.bright.nl/eerste-indruk-macbook-12-inch).

- Rene Ritchie vraagt zich af [wat er zou gebeuren als iOS op iPhone en iPad allebei een andere weg in zouden slaan](http://www.imore.com/imagining-ipad-os). Ik ben daar ook erg benieuwd naar, zeker nu de geruchten omtrent een iPad Pro steeds meer toenemen. En er is altijd nog het gerucht natuurlijk van de [Dual app viewing mode](http://9to5mac.com/2015/05/21/future-of-ipad-dual-app-viewing-mode-then-j99-ipad-pro-multi-user-support/).