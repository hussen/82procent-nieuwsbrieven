# 82% Pluto, Comic Con, Cobra Effect

- We zijn langs Pluto gevlogen deze week. Dat is nogal wat. [En gelukkig hebben we de foto's nog](http://www.nasa.gov/image-feature/the-icy-mountains-of-pluto). Als je meer wilt weten over **ons zonnestelsel** en je houdt van innovatieve oplossingen én van old school boeken dan is [The Solar System](https://bubbl.in/book/the-solar-system-by-marvin-danig) leuk om te lezen. En wil je door ons zonnestelsel scrollen om te beseffen hoe groot het allemaal is, dan is er [If The Moon Were Only One Pixel](http://joshworth.com/dev/pixelspace/pixelspace_solarsystem.html). Overigens hebben we ook een [zeldzaam systeem met vijf sterren](http://www.bbc.com/news/science-environment-33428506) ontdekt inclusief een zon met een kleine zon die samen lijken te branden.

- **Comic Con San Diego** is achter de rug en dat levert altijd een hoop leuk nerdnieuws op. [Star Wars: The Force Awakens Comic-Con 2015 Reel](https://www.youtube.com/watch?v=CTNJ51ghzdY), [Game of Thrones Comic Con 2015 Panel (met Carice Van Houten)](https://www.youtube.com/watch?v=SJS5bDJUUdw), [Batman vs. Superman trailer](http://youtu.be/0WWzgGyAH6Y), [Suicide Squad trailer](https://www.youtube.com/watch?v=NxQbI0hWi3I), en [The Man from U.N.C.L.E. trailer](https://www.youtube.com/watch?v=w_Ky4KPzKwY) (James Bond zoals James Bond ooit was). En als je er echt nog helemaal geen genoeg van hebt is er [All the Essential Comic-Con Trailers You Should Watch Right Now](http://www.wired.com/2015/07/complete-comic-con-trailers/). Ook leuk om te zien: [Nicolas Cage in een Superman outfit](http://www.vintag.es/2015/07/nicolas-cage-dressed-as-superman-test.html) ergens halverwege de jaren negentig voor Tim Burton's Superman film die er nooit is gekomen. 

- Wat heeft het vangen van Cobra's in koloniaal India te maken met het verbeteren van online beveiliging door sterke wachtwoorden? Nou, [The “Cobra Effect” that is disabling paste on password fields](http://www.troyhunt.com/2014/05/the-cobra-effect-that-is-disabling.html) beschrijft het probleem van het niet kunnen plakken van een wachtwoord in een wachtwoord veld en wat voor een gevolgen dat heeft. Drama. Hier meer over **[het Cobra Effect](https://en.wikipedia.org/wiki/Cobra_effect)** zelf.

- **[De Truck Factor](https://en.wikipedia.org/wiki/Bus_factor)** (ook wel 'Bus Factor' genoemd) is een nummer dat je kunt hangen aan software. Het geeft het aantal mensen weer die door een truck kunnen worden overreden zonder dat de ontwikkeling van de software in gevaar komt. [De Truck Factor van enkele populaire Git repositories is nu berekend](http://mtov.github.io/Truck-Factor/) en een aardig aantal repositories hebben een truck factor van 1. Niet best.

- Samen met tientallen andere mountainbikers naar beneden rossen van een berg waar nog best veel sneeuw ligt? Het kan in **de [Megavalanche](https://en.wikipedia.org/wiki/Megavalanche) race**. Een van de bikers had dit jaar een camera bij zich om [deze waanzin te filmen](https://www.youtube.com/watch?v=uOuzU0vCqBk). Veel harde valpartijen en snoeihard een berg af is wat je te zien krijgt.

- **Wikipedia pagina van de week:** [Claudius Ptolemaeus](https://nl.wikipedia.org/wiki/Claudius_Ptolemaeus), de man die het geocentrische beeld (de Aarde in het midden) van het zonnestelsel had geïntroduceerd. Hij had het bij het verkeerde eind maar toch is een model beter dan geen model. Eigenlijk ook een vorm van [de McDonalds Theorie](http://sinds82.nl/2014/04/18/de-mcdonalds-theorie/).

- **Twittertip:** [@nosspoilers](https://twitter.com/NOSspoilers)

- **Soort van sponsorbericht:** Sinds kort hebben we thuis weleens een Hello Fresh box (aanrader!). Superhandig om eens wat verrassends te eten te hebben. Wil je ook zo'n box ontvangen thuis? _Dan kan ik je 20 euro korting geven met de code BSS7QS. Bestellen kan [op de website van Hello Fresh](http://hellofresh.nl)._

Vind je het een leuke nieuwsbrief? Laat het vooral andere weten door ze te wijzen op de [website 82procent.nl](http://82procent.nl). Heb je tips, opmerkingen of andere dingen die je me wilt laten weten? Mail me op reinier@ladan.email of mention me op twitter [@reinier](https://twitter.com/reinier).

![P.s. Ranking The Stars is weer begonnen!](http://media.giphy.com/media/xTiTnobb1DEKkE8B0I/giphy.gif)
