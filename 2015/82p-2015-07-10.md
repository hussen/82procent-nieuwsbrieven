# 82% Stuff in Space, JFK TWA Terminal, Offline First

- Altijd al willen weten welke zooi we allemaal de ruimte in hebben gestuurd om rondjes om de aarde te draaien? [Op stuffin.space zie je het real-time](http://stuffin.space) en alvast een spoiler: het is een boel. En mocht je het allemaal niet willen weten maar toch geïnteresseerd zijn in supervette interfaces, dan is het ook een klikje waard. **Had ik al gezegd dat het real-time is? Zo vet.**

- In een eerdere editie linkte ik al eens naar al die [schattige kleine huizen](http://www.countryliving.com/home-design/g1887/tiny-house/) die tegenwoordig worden bewoond door [baarden met brillen](https://en.wikipedia.org/wiki/Hipster_(contemporary_subculture)). In [Dear People Who Live In Fancy Tiny Houses](https://medium.com/@Hipstercrite/dear-people-who-live-in-fancy-tiny-houses-21fdc639ce55) worden wat terechte vragen gesteld over deze way of life, want wat doe je bijvoorbeeld met al je kleren?

- Op JFK Airport staat een terminal die al sinds 2001 verboden terrein is. Toch mocht een fotograaf er even in om deze [mooie foto's van de TWA Terminal](http://ny.curbed.com/archives/2015/06/30/explore_the_twa_terminal_a_pristine_time_capsule_from_1962.php) te maken. Alsof je in een James Bond film uit de jaren 60 terecht bent gekomen.

- Er kwamen twee 'offline-first' artikelen tot me deze week. [Offline-first is people-first](http://nolanlawson.com/2014/10/03/offline-first-is-people-first/) en [Three takeaways for web developers after two weeks of painfully slow internet](https://medium.com/@zengabor/three-takeaways-for-web-developers-after-two-weeks-of-painfully-slow-internet-9e7f6d47726e). Erg belangrijk voor een betere UX voor iedereen. En nu je toch lekker nerdy bezig bent kun je ook gelijk in [JavaScript best practices](http://jstherightway.org) duiken en [elke dag wat code te schrijven](https://brett.is/writing/about/write-code-every-day/?hn=1). Want zoals Neelie het altijd zegt: "coderen kun je leren!"*.

- Mocht je al helemaal overtuigd zijn van Apple Music dan kun je met een paar simpele stappen [je Spotify playlist overzetten naar iTunes](http://www.onemorething.nl/2015/07/playlists-van-spotify-naar-apple-music-met-nieuwe-mac-app/). En vergeet niet 17 juli op tijd op te staan [om een Apple Watch te reserveren](http://www.apple.com/nl/watch/).

- Als je ontwerpt in [Sketch](http://bohemiancoding.com/sketch/) (en waarom zou je niet? veel leuker dan Photoshop) en je ontwerpt veel websites, dan loop je er vast tegenaan dat je niet lekker responsive kunt ontwerpen. Maar als je niet bang bent voor wat next level Sketch shit, lees dan vooral even [Exploring Dynamic Layout in Sketch](https://medium.com/@hrescak/exploring-dynamic-layout-in-sketch-fdf0e825d1cf) want met de [Sketch Flex Layout plugin](https://github.com/hrescak/Sketch-Flex-Layout) kom je een heel eind.

*Coderen is niet de correcte term, Neelie. De correcte term is 'programmeren' of 'code schrijven'. En het voordeel van de term programmeren is dat het óók rijmt op leren.

![Kroes control](http://media.giphy.com/media/ZVik7pBtu9dNS/giphy.gif)

