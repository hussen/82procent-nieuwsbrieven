# 82% Universum, Procrastineren, Cable Robot

### Het universum is praktisch onbegrijpelijk
[Dit handjevol pixels is de beste video die we hebben van een planeet buiten ons zonnestelsel](http://www.theverge.com/2015/9/18/9352893/exoplanet-photographed-image-video-star). Als je wilt weten hoe klein die planeet is kun je het beste beginnen met je te beseffen hoe klein de planeten in ons zonnestelsel zijn. Maak de aarde zo groot als een knikker en je hebt een enorme open vlakte nodig om alles goed op schaal uit elkaar te zetten.  Hier is een goed filmpje over: [To Scale: The Solar System](https://www.youtube.com/watch?v=zR3Igc3Rhfg). Duurt 7 minuten, kijken. [Het kijkje achter de schermen](https://www.youtube.com/watch?v=O_MZ8tda_1I) is ook erg leuk. Alles bij elkaar is het universum echt mind-boggling. Mocht je jezelf het universum in willen schieten heb je misschien wel wat aan [de open source software van Nasa](https://github.com/nasa). 

### Appels en Peren opblazen
[In de Appels en Peren Show van deze week](http://appelsenperenshow.nl/aflevering/2015/9/23/115-ok-nee-zie-je-stel-nog-specifieker-chemtrail-hidden-bitcoin-miner) had ik het met Wietse niet alleen over Adblockers en Volkswagen maar [ook nog even over procrastineren](https://overcast.fm/+bMDYkpik/49:30). Daar kwam het artikel [Why Procrastinators Procrastinate](http://waitbutwhy.com/2013/10/why-procrastinators-procrastinate.html) ter sprake. Ik heb eindelijk het (voor Wait But Why begrippen prima formaat) artikel gelezen en nu wil ik een [Panic Monster Plush Toy](http://store.waitbutwhy.com/collections/plush-toys) en een [Instant Gratification Monkey t-shirt](http://store.waitbutwhy.com/collections/wait-but-why-tees/products/instant-gratification-monkey). Het opblazen van een iMac 5K vind ik eigenlijk een beetje onzin, [maar het is toch ook wel vrij spectaculair](https://www.youtube.com/watch?v=FUaFCJFaBtQ&feature=youtu.be). Dat terzijde.

### Van A naar Drones
Met alleen een VR-bril op je hoofd beleef je natuurlijk niet 100% de virtuele wereld waarin je je bevindt. Maar daar is wat aan te doen. Bijvoorbeeld door [een hele gymzaal om te bouwen tot een 'Cable Robot'](http://www.bbc.com/autos/story/20150922-the-worlds-greatest-gaming-gadget). Hiermee kun je een bijna levensecht ritje in een auto maken. Heb je [helemaal geen volkswagen](http://www.theverge.com/2015/9/24/9393969/what-is-the-volkswagen-diesel-emissions-scandal) meer nodig! [Vanaf november gaat de eerste autonoom opererende zelfrijdende auto op de openbare weg rijden tussen Wageningen en Ede](http://www.telegraph.co.uk/technology/news/11879182/First-driverless-pods-to-travel-public-roads-arrive-in-the-Netherlands.html). Uber doet ook nog een duit in het "minder auto's" zakje: [in China lanceren ze een carpool dienst](http://newsroom.uber.com/2015/09/ubercommute/). Drones zijn vervolgens in staat [om met touwen een brug te spannen waar mensen overheen kunnen lopen](https://www.youtube.com/watch?v=CCDIuZUfETc&feature=youtu.be). In de toekomst heb je 1001 manieren om van A naar B te komen. Keuzestress!!

### Papier hier
FiftyThree's Paper app zit erg goed in elkaar. Dat komt ook goed naar voren in het artikel [The making of fiftythree's beloved paper app for the iphone](http://www.fastcompany.com/3051197/the-making-of-fiftythrees-beloved-paper-app-for-the-iphone). Maar toch hebben ze met het gelijktrekken van de interface en codebase voor iPhone en iPad een steekje laten vallen. Ook Freek Beekhuis zag dit en heeft er een stuk over geschreven: [UX Shit (Still) Happens](http://hetkomtopalspoepen.nl/2015/09/14/ux-shit-still-happens-2/). Een iPhone is niet hetzelfde als een iPad en daar moet je rekening mee houden. Wat ook raar is: ze hebben nu dus één codebase en een iPad en iPhone formaat interface maar toch is de app (nog) niet geschikt voor de iOS9 'meerdere apps op 1 scherm' functionaliteit van de iPad. Vind ik jammer.

### WVTTK
- [Een erg nuchter stuk over Ad Blocking door Seth Godin](http://sethgodin.typepad.com/seths_blog/2015/09/ad-blocking.html).

- [Een interessante uitleg over hoe je kleuren in spelletjes krijgt als je maar 16Kb geheugen hebt](https://www.youtube.com/watch?v=Tfh0ytz8S0k) (in bijvoorbeeld de NES).

- [Terwijl Amerika grosso modo dikker wordt, worden de Miss America's dunner](http://boingboing.net/2015/09/15/how-miss-america-winners-bo.html). Is toch wel opvallend.

- [Pope vs. Wind](https://twitter.com/aljwhite/status/647303038647074816).

- **Sponsordingetje:** Altijd al eens met een eigen server willen pielen? [Nu extra laagdrempelig door de 10 euro korting die ik je kan geven bij Digital Ocean](https://www.digitalocean.com/?refcode=36d239e74811).

![Drones doen alles voor je](https://media.giphy.com/media/CsXgv5yoiIgFi/giphy.gif)

Vind je het een leuke nieuwsbrief? Laat het vooral horen door mensen op social media door te verwijzen naar [82procent.nl](http://82procent.nl). Heb je tips, opmerkingen of andere dingen die je met me wil delen? Mail me op reinier@ladan.email of mention me op twitter [@reinier](https://twitter.com/reinier). 

P.s. zoals je ziet ben ik weer lekker aan het experimenteren met het format van de nieuwsbrief. Zo blijf ik bezig.
