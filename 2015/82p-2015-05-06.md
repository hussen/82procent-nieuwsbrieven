# Extra Wortels heet nu 82%!

Korte uitleg over de nieuwe naam [vind je hier](http://sinds82.nl/2015/05/06/nieuwsbrief-binnenkort-uit-beta-82/). Toevallig kwam de domeinnaam [82procent.nl](http://82procent.nl) vandaag vrij dus nu is het officieel. Het heeft overigens niks te maken met het twitteraccount [@82procent](https://twitter.com/82procent), dat is blijkbaar de oude eigenaar van het domein.

-----

- Vorige week zoals verteld naar _Avengers: Age of Ultron_ geweest. Erg leuke film als je het een beetje op z'n waarde kan schatten. Uitstekende blockbuster. Als je net als ik geen striplezer bent dan heb je waarschijnlijk wat kleine details en easter eggs gemist. Geen probleem, hier kun je er wat nalezen: [‘The Avengers: Age of Ultron’ Easter Eggs, Trivia & Comic References](http://screenrant.com/avengers-2-ultron-spoilers-easter-eggs-comic-references/). En als je benieuwd bent wat er nu in het verschiet ligt in de Marvel Universe dan kun je [‘Avengers: Age of Ultron’ Ending Explained: A Phase 3 Launchpad](http://screenrant.com/avengers-age-of-ultron-ending-explained/) er op naslaan.

- [The Working Capital Optimization Trade-Off of Air vs Ocean Freight: Does Apple Ship iPhones by Air or Sea?](http://learn.flexport.com/does-apple-ship-iphones-by-air-or-ocean/) Met wat simpel reken- en nadenkwerk komt dit artikel tot de conclusie dat Apple iPhones waarschijnlijk via luchtverkeer vervoerd en niet over zee. Apple is het wel wat waard om klanten te kunnen bedienen.

- Luke Wroblewski heeft altijd een interessante kijk op design. Lekker down to earth en vaak ondersteund met cijfers. Zo nu ook met wat veranderingen in apps qua navigatie. Wat blijkt (heel logisch): als menu-items zijn weggestopt hebben ze geen grote impact meer in gebruik. [Obvious always wins](http://www.lukew.com/ff/entry.asp?1945) noemt Wroblewski het. Brad Frost las het artikel en kwam gelijk met een mooie navigatieoplossing. In [Revisiting the Priority+ Pattern](http://bradfrost.com/blog/post/revisiting-the-priority-pattern/) gaat hij hier dieper op in.

- Mocht je nog iets zoeken om te bestuderen, kijk eens naar AI. Er is veel vraag naar ([Artificial-Intelligence Experts Are in High Demand](http://www.wsj.com/article_email/artificial-intelligence-experts-are-in-high-demand-1430472782-lMyQjAxMTA1MzA2MTMwNTEyWj)) en het komt misschien van pas om een apocalypse te voorkomen: lees vooral [The AI Revolution: The Road to Superintelligence](http://waitbutwhy.com/2015/01/artificial-intelligence-revolution-1.html) en [The AI Revolution: Our Immortality or Extinction](http://waitbutwhy.com/2015/01/artificial-intelligence-revolution-2.html) daarover.

- Mocht je Taylor Swift missen in [Spotify](https://www.spotify.com/nl/) (?) en bijna op het punt staan om een [Tidal](http://tidal.com) abonnement af te sluiten (??) kun je jezelf altijd nog even vermaken met [Sounds Like Taylor Swift](https://open.spotify.com/album/552O6E8UYz6P1TbbU3RxwG). /ht [@petervangrieken](https://twitter.com/petervangrieken/)