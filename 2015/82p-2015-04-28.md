Vandaag weer een nieuwe Extra Wortels en een hoop nieuwe subscribers. Welkom!

Mijn ideeën bij de nieuwsbrief zijn wat veranderd; ik ga het denk ik langer volhouden als de nieuwsbrief twee keer in de week uitkomt. Dan weten jullie dat. Een mogelijk betaalde nieuwsbrief zet ik voorlopig in de ijskast.

- In [Appels en Peren Show aflevering 98](http://appelsenperenshow.nl/aflevering/2014/12/12/98-zinloze-energie-verspilling-met-je-ying-yang-al-dat-soort-biological-level-yota) heb ik het met Wietse al eens gehad over alle fantastische films die er in 2015 uitkomen. Voeg daar maar Black Mass aan toe. De film is gebaseerd op het leven van [Whitey Bulger](http://en.wikipedia.org/wiki/Whitey_Bulger) (gespeeld door Johnny Depp), een zware crimineel uit Boston die vanaf de jaren 70 uitgroeide tot een van de grootste criminelen van de USA. [Hier de trailer van Black Mass](http://kottke.org/15/04/black-mass-trailer).

- Hoe werkt dat nou als je wordt uitverkoren om je app tijdens een Apple Keynote te presenteren aan de wereld? Lees dat in het artikel [Featured On Tim Cook’s Keynote – What It Takes](http://www.mondaynote.com/2015/04/26/featured-on-tim-cooks-keynote-what-it-takes/)

- Vorige week las ik iets over [koffie met boter en olie](https://www.bulletproofexec.com/how-to-make-your-coffee-bulletproof-and-your-morning-too/). Schijnt helemaal een ding te zijn bij [paleofundamentalisten](http://en.wikipedia.org/wiki/Paleolithic_diet). [Hier drie redenen waarom je dat nou toch niet elke dag je ontbijt moet laten vervangen](http://authoritynutrition.com/3-reasons-why-bulletproof-coffee-is-a-bad-idea/).

- ['the bus' is een serie surrealistische cartoons met een centrale rol voor een bus](http://dangerousminds.net/comments/the_philosophical_comic_strip_the_bus). Waanzinnig mooie, haast enge cartoons.

- Een independent blogger ([Dooce](http://dooce.com)) stopt ermee en [Kottke](http://kottke.org) doet een boekje open over z'n eigen ambitie en carriere qua professioneel independent blogger: "[The short window of time in which individuals could support themselves by blogging is closing rapidly.](http://kottke.org/15/04/dooce-is-retiring)"