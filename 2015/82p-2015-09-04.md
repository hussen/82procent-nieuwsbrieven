# 82% Spotify data, Soyuz capsule, spaghetticode

- Spotify bevat een schat aan data. Maar zonder duiding is data niks. [Matt Daniels heeft wat interessante zaken uit de data van Spotify weten te vissen](http://poly-graph.co/timeless/index.html). Zo blijkt dat er een hoop 'oude' nummers nu heel vaak worden afgespeeld terwijl het juist niet de nummers zijn die heel hoog in de charts stonden. En de nummers 1 van welleer zijn amper in de luistercijfers van Spotify te vinden. 

- Afgelopen week is er een Soyuz capsule verplaats bij het ISS van de ene docking port naar de andere [en daar is een video van](http://www.theverge.com/2015/8/27/9216781/nasa-soyuz-maneuver-live-stream-iss). Magisch om naar te kijken, vooral omdat je een kijkje krijgt in de (Russische) interface waar dat allemaal mee gebeurt. Zwart en groen, zo uit een James Bond film. [Ondertussen stopt NASA zes mensen in een capsule](http://www.bbc.com/news/world-us-canada-34092770) op Hawaii om de omstandigheden van een reis naar Mars te testen. 

- Google heeft een nieuw logo en [daar is nogal wat over te zeggen](http://www.marketingonline.nl/blog/google-its-not-about-logo-stupid). Maar Google zelf is vrij open over z'n designfilosofie en heeft er dus [zelf ook wat over te zeggen](https://design.google.com/articles/evolving-the-google-identity/). Open designfilosofie FTW!

- [De spaghetticode is een docu van Zembla](http://zembla.vara.nl/seizoenen/2015/afleveringen/02-09-2015) over mislukte ICT projecten bij de overheid. Vaak om hele oude systemen te vervangen en Capgemini is de Sjaak. Echt complete drama. Misschien kunnen ze iets leren van Kellan Elliott-McCrea (de ex-CTO van Etsy) [over het opbouwen en achterlaten van een sterke en gezonde bedrijfscultuur](http://laughingmeme.org/2015/08/31/five-years-building-a-culture-and-handing-it-off/).

- Afgelopen week heb ik [The Martian van Andy Weir](https://www.goodreads.com/book/show/18007564-the-martian) uitgelezen. [Hij krijgt een krappe 7 van me](https://www.goodreads.com/review/show/1286673696). De te gedetailleerde beschrijving van alles wat de hoofdpersoon doet om in leven te blijven vond ik vrij saai. Daarnaast zijn de karakters plat en zit er niet zoveel spanning in het verhaal. Maar toch las ik het boek in een week uit. Weir weet me met vlagen te boeien, vooral in z'n korte verhalen. Zo is [The Egg](http://www.galactanet.com/oneoff/theegg_mod.html) vrij bekend en [Meeting Sarah](http://www.galactanet.com/oneoff/meetingsarah.html) kwam ik recent tegen. Lees je in een paar minuten uit. [Weir gaf overigens nog een AMA op Product Hunt](http://www.producthunt.com/live/andy-weir).

- **Nerdstuff:** [Eight Terminal Utilities Every OS X Command Line User Should Know](http://www.mitchchn.me/2014/os-x-terminal/?x) 

![Lekker vliegen in je ISS](https://media.giphy.com/media/10XsOMG2Hku91K/giphy.gif)

Volgende week wordt even overgeslagen ivm dingen, maar je gaat me toch niet vertellen dat je [How (and Why) SpaceX Will Colonize Mars](http://waitbutwhy.com/2015/08/how-and-why-spacex-will-colonize-mars.html) al helemaal gelezen hebt?

Vind je het een leuke nieuwsbrief? Laat het vooral andere weten door ze te wijzen op de [website 82procent.nl](http://82procent.nl). Heb je tips, opmerkingen of andere dingen die je me wilt laten weten? Mail me op reinier@ladan.email of mention me op twitter [@reinier](https://twitter.com/reinier). 