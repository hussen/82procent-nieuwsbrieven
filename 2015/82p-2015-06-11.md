# 82% Sovjet Shuttle, Eco, El Capitan, June

- De Sovjet Unie had blijkbaar ook een Space Shuttle in ontwikkeling. Deze staat nu stof te happen ergens in Rusland en [daar zijn mooie foto's van](http://kottke.org/15/06/the-soviet-unions-abandoned-space-shuttle).

- [Eco is een nieuw soort spel](http://www.strangeloopgames.com/announcing-a-new-world/) waarbij je niet alleen jezelf in leven moet houden, maar ook de natuur. De spelers krijgen een kleine planeet toegewezen met de daarbij behorende beperkte grondstoffen. Alles moet in balans met elkaar blijven. Oh, en je hebt ook met andere mensen te maken want het is multiplayer.

- Apple heeft de [nieuwe versie van OS X 'El Capitan'](http://www.apple.com/osx/elcapitan-preview/) genoemd. Als je wilt weten wat voor een idiote berg El Capitan is dan moet je eens [de aflevering 'Tomtesterom S03E02 El Capitan'  kijken](https://www.youtube.com/watch?v=ll5C3uBVHR8). Hierin gaat Tom Waes zonder klimervaring binnen 14 dagen deze idiote berg beklimmen. Een kilometer steil de lucht in. Crazy.

- Nostalgisch ingesteld? Mac OS 8 en zo nog meegemaakt? Bekijk dan de [After Dark screensavers](http://bryanbraun.github.io/after-dark-css/) in je browser. Erg leuk om terug te zien. En zo te zien zijn de opnames voor [de nieuwe X-Files serie](https://twitter.com/GillianA/status/608071055198949377/photo/1) begonnen. De revival van de 90's is compleet.

- In de toekomst heb je natuurlijk een _smartoven_ en [de toekomst is bijna hier met June](https://juneoven.com). De oven weet welke temperatuur de dingen die je erin schuift moeten worden en via een app kun je  dmv een camera meekijken. Echt een supercool ding als het allemaal gaat doen wat het belooft.

- Naast mijn eigen podcast ([Appels en Peren Show aflevering 109. Bitcode rosetta in vijf steden gangnam style](http://appelsenperenshow.nl/aflevering/2015/6/10/109-bitcode-rosetta-in-vijf-steden-gangnam-style)) is er nog iets bijzonders in podcastland gebeurt deze week: [Phil Schiller](http://en.wikipedia.org/wiki/Phil_Schiller) (senior vice president of worldwide marketing bij Apple) [schoof deze week aan in The Talk Show](http://daringfireball.net/thetalkshow/2015/06/09/ep-123), de podcast van [John Gruber](http://en.wikipedia.org/wiki/John_Gruber), om te praten over de WWDC. Gruber is totaal onafhankelijk met zijn blog en podcast en dat maakt dit interview wat mij betreft uniek. 

- [Helaas is Christopher Lee vandaag heen gegaan](http://nos.nl/artikel/2040743-filmschurk-christopher-lee-93-overleden.html). Vandaar dit gifje.
![Saruman magic](http://media.giphy.com/media/8nkzdr0sUDApq/giphy.gif)