# 82% 3 juli 2015

- Ik vind het altijd een beetje belachelijk als celebs zich gaan bemoeien met gebieden waar ze totaal geen verstand van hebben. Jim Carrey bijvoorbeeld deze week in de Amerikaanse media, [hij is blijkbaar anti-vaccinatie](http://www.slate.com/blogs/bad_astronomy/2009/04/23/jim_carrey_loves_the_pro_disease_movement.html). Maar het blijkt nu dat vaccinaties niet de oorzaak van autisme zijn [maar Jim Carrey zelf](https://twitter.com/DavidJuurlink/status/616736570314502144). Antroposofen hebben het ook niet zo op vaccineren en [daar ging de hokjesman op bezoek deze week](http://www.vpro.nl/speel.VPWON_1166754.html) (herhaling van 2013, maar toch). Vooral interessant als je een Triodosrekening hebt, want een van de oprichters komt aan het woord. En een bio-dynamische boer met een antroposofische schatkist vol organen. Prachtig.

- De 'Director of Talent' van Reddit is weg, het is niet bekend waarom, en daarom is er nu [een shitstorm op Reddit aan de gang](https://www.reddit.com/r/OutOfTheLoop/comments/3bxduw/why_was_riama_along_with_a_number_of_other_large/?sort=confidence). Veel subreddits zijn afgesloten tot nader order. [Interessante case over hoe een community het heft in eigen hand neemt](http://www.theverge.com/culture/2015/7/2/8888243/reddit-subreddits-private-after-ama-victoria-taylor-fired). Omdat Reddit een stuk minder bruikbaar is nu; [een gevecht tussen krokodillen en vleermuizen. Slo-mo, lazers, alles](https://www.youtube.com/watch?v=1oHmNSAtqZE).

- Apple Music is deze week live gegaan. [Over het on-boarden moeten ze zich nog even over buigen](https://www.useronboard.com/how-applemusic-onboards-new-users/), maar de dienst zelf ben ik best tevreden mee. Nu drie maanden aankijken om te bepalen of ik mijn Spotify abo opzeg. [Met het converteren van playlist uit Spotify naar Apple Music moet het wat makkelijker gaan](http://www.onemorething.nl/2015/07/playlists-van-spotify-naar-apple-music-in-6-pittige-stappen/). En [deze tip hoe je snel naar een album of artiest kan](http://sixcolors.com/post/2015/06/tip-find-the-rest-of-a-songs-album-in-music-on-ios-84/) van het nu afspelende nummer is ook een must know als je Apple Music gebruikt. 

-  Deze week heb ik [Seveneves](https://www.goodreads.com/book/show/22816087-seveneves) uitgelezen, een verhaal over de mensheid die moet reageren op een uit elkaar gevallen maan. Ge√Ønteresseerd? Lees [eerste hoofdstuk van het boek](http://gizmodo.com/read-the-first-chapter-of-neal-stephensons-new-novel-s-1705347233) helemaal gratis op Gizmodo. Het boek heb ik vijf sterren gegeven, ik was er erg van onder de indruk. Aanrader in deze tijd van een nieuwe space renaissance, het verhaal speelt zich namelijk niet erg ver in de toekomst af en 'we' moeten het dus stellen met de technologie die we nu hebben. Crater Lake heeft een kleine rol in het boek, en [wat een mooie lokatie is dat](https://www.flickr.com/search/?text=crater%20lake). 

- In deze hitte heb je een beetje gezellige muziek nodig en daar is [1001tracklist.com](http://www.1001tracklists.com) voor. Vooral bootlegs van complete dj-sets van diverse festivals over de hele wereld. Nu kun je dansen in je opblaaszwembad in de tuin.

![Fijne dagen!](http://media.giphy.com/media/RC6dBcrri0Nbi/giphy.gif)