# Extra Wortels: Things Watch, Liberland, trailer Ant-Man

- [Een gloednieuwe Appels en Peren Show staat online](http://appelsenperenshow.nl/aflevering/2015/4/23/106-zelfrijdende-mesh-rocket-science-rubber-batterijen-infrastructuur). Aflevering 106 gaat o.a. over Tesla, Tidal, Google Fi en Amazon.

- Op een vrij speciale url (http://things.watch) heeft Cultured Code hun [Apple Watch app voor Things](http://things.watch) gepresenteerd. Elke mooie update van Things doet me weer een beetje aan mijn toewijding aan Omnifocus twijfelen maar gelukkig heeft de Omnigroup ook een [Omnifocus Apple Watch app](https://support.omnigroup.com/omnifocus-on-apple-watch) klaarstaan. Nu nog een Apple Watch…

- Servië en Kroatië hebben allebei een eigen idee over de grens tussen beide landen met daarbij behorende eigen regels. Om deze arbitraire regels niet te breken blijkt dat er een stuk land door geen van beide partijen geclaimd wordt, dat zou anders tegen de logica van de eigen regels in gaan. Dat is leuk, dacht een Tjech, daar ga ik dan maar over heersen. [En zo gebeurde het dat er een nieuw land is verschenen in Europa: Liberland](http://littlerock.com.mt/news/this-man-just-claimed-a-new-european-nation-160000-people-already-want-to-live-there/).

- [De trailer van Ant-Man](http://trailers.apple.com/trailers/marvel/antman/). Marvel krijgt het denk ik toch weer voor elkaar om een vrij eigenaardige superheld — de held kan zo klein als een mier worden terwijl hij menselijke krachten blijft houden — toegankelijk te maken. Is ook goed gelukt in Guardians of the Galaxy. [In Australie maken ze er al op geniale wijze reclame voor](http://screencrush.com/tiny-ant-man-billboards/).

- Veel foto's van allerlei [miniaturen, props en kledingstukken die in Star Wars: The Force Awakens](http://www.theverge.com/2015/4/20/8457705/star-wars-the-force-awakens-props-celebration) worden gebruikt. The Verge heeft er een mooi overzicht van gemaakt. Dingen die opvallen: BB-8 is net als R2-D2 een droid die meegaat in een X-Wing, er is zoiets als een Flametrooper in de film en de slechterik lijkt door z'n forse masker een directe afstammeling van Darth Vader.


