# Extra Wortels 24 april, 2015 

- Bij iFixit hebben ze [de Apple Watch opengemaakt en gekeken wat er allemaal inzit](https://www.ifixit.com/Teardown/Apple+Watch+Teardown/40655). Alle hardware zit zo goed in elkaar geschoven dat een upgrade erg moeilijk lijkt. Bij iFixit hebben ze het zelfs over een "destructive procedure". Toch is de batterij wel makkelijk eruit te halen en daardoor prima te vervangen.

- Er is een manier om meer screenshots te zien van een Apple Watch app dan er op het eerste oog zijn. Er blijken verborgen Apple Watch screenshots bij elke app in de Store te staan. [Je kunt ze naar voren toveren met de app AppleWatchStore](http://www.onemorething.nl/2015/04/app-ontmaskert-apple-watch-screenshots/).

- Mocht je niet zo'n fan zijn van jQuery maar sommige functies toch zo nu en dan extreem handig vinden, dan is er nu [*sprint*](https://github.com/bendc/sprint). Een alternatief voor jQuery gemaakt door [Benjamin de Cock](http://deaxon.com) met de meest handige features van jQuery. En de library is maar 5KB. Handig.

- Al een paar dagen heb ik mijn wallpapers op m'n iPhone van [WLPPR](http://wlppr.co) vandaan. Waanzinnig mooie ruimtefoto's maar dan vooral close-ups van de aarde en andere planeten. 

- Mocht je een keer vastzitten in Git, ga dan naar [First Aid Git](http://ricardofilipe.com/projects/firstaidgit).
