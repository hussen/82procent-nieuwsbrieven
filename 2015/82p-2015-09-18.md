# 82% Popcorn Time, Adblockers, Dragon

- [Het ontstaan van Popcorn Time](http://www.dn.no/magasinet/2015/09/07/1606/Popcorn-Time/inside-popcorn-time--the-worlds-fastest-growing-piracy-site) en hoe torrents nu zo laagdrempelig zijn geworden dat je moeder het gebruikt. Eigenlijk ontstaan vanuit een soort naïviteit en het tackelen van een eigen probleem. Als je nog wat tijd over hebt dit weekend naast het kijken van films check dan vooral ook even deze lijst met [60 Youtube kanalen die je slimmer maken](https://blog.growth.supply/60-youtube-channels-that-will-make-you-smarter-44d8315c2548). Over video gesproken: [Dit is waarschijnlijk de vroegst geboren persoon (geboren in de 18e eeuw) ooit gefilmd](http://kottke.org/15/09/film-footage-of-a-person-born-in-the-1700s).

- [In iOS 9](http://www.apple.com/ios/whats-new/) heeft Apple ondersteuning ingebouwd voor Safari-extensies die wat met de inhoud van een webpagina kunnen doen. En zo is er ook ondersteuning ontstaan voor adblockers. [Marco Arment heeft er gelijk een gelanceerd die echt heel goed werkt: Peace](http://www.marco.org/2015/09/16/peace-content-blocker). Mocht je een ander willen dan is [dit echt een heel goed lijstje adblockers](http://www.loopinsight.com/2015/09/16/a-list-of-content-blockers-for-ios-9/).

- [Hands on met de iPad Pro](http://arstechnica.com/apple/2015/09/hands-on-with-the-ipad-pro-its-keyboard-and-its-pencil/). Ik vind het een interessant ding en ik heb nog even de tijd om te beslissen of ik 'm wil proberen of niet. Het zal vooral van de software afhangen ([Omnigraffle](https://www.omnigroup.com/omnigraffle) zou ik graag nog een stuk verbeterd zien). [Ondertussen maakt het wel de tongen los over het verschil met een Wacom Cintiq](http://www.lindadong.com/blog//apple-pencil-vs-wacom-cintiq), waarbij de Cintiq ogenschijnlijk het onderspit delft. [Amazon verkoopt hun Fire tablets overigens in six-packs](http://www.theverge.com/2015/9/17/9342107/amazon-fire-tablet-inch-price-specs-release-date), voor als je je hele huis wil behangen met die dingen.

- De vrouw van Bryce (een back-end engineer) [volgde hem een paar dagen tijdens zijn werk en haar viel een aantal leuke, grappige en interessante dingen op](https://medium.com/@dark_roast_ruth/what-i-learned-from-job-shadowing-my-husband-2f3f490625fb). Als iedereen toch eens technologie wat beter zou waarderen dan zouden [14-jarige jongetjes niet zomaar opgepakt worden voor het maken van een klok…](http://www.dallasnews.com/news/community-news/northwest-dallas-county/headlines/20150915-irving-ninth-grader-arrested-after-taking-homemade-clock-to-school.ece) Gelukkig [stapte Obama naar voren](https://twitter.com/POTUS/status/644193755814342656) om de jongen uit de brand te helpen.

- [Bezos wil miljoenen mensen de ruimte in hebben](http://mashable.com/2015/09/15/jeff-bezos-blue-origin-spaceflight/) en zijn ruimtebedrijf (ja, naast Amazon doet hij ook nog wat space dingen) heeft recentelijk een proeflancering gedaan. Hopelijk kunnen we straks in [de Dragon van Musk reizen want die ziet er sowieso supergelikt uit](http://motherboard.vice.com/nl/read/spacex-toont-het-interieur-van-hun-bemande-ruimteschip-?trk_source=popular). Bij Mercedes denken ze nog even na over het verbeteren van auto's, [bijvoorbeeld door ze te laten veranderen bij hoge snelheden](http://www.theverge.com/2015/9/14/9325997/mercedes-benz-concept-iaa-aerodynamics).

- **Feitje van de week:** [Niemand weet wanneer Super Mario Bros. echt in de USA is gelanceerd](http://www.gamasutra.com/view/feature/167392/sad_but_true_we_cant_prove_when_.php).

- **Serietip:** [Mr. Robot](http://www.imdb.com/title/tt4158110/). Zo anders dan andere tv-series en echt heel goed acteerwerk plus uitstekend verhaal. [The Incomparable heeft er een halve aflevering over](https://www.theincomparable.com/theincomparable/) voor als je de serie al gezien hebt.  

- **Sponsordingetje:** Altijd al eens met een eigen server willen pielen? [Nu extra laagdrempelig door de 10 euro korting die ik je kan geven bij Digital Ocean](https://www.digitalocean.com/?refcode=36d239e74811). Habbekrats.

![Ook een klok](https://media.giphy.com/media/TbaYlXU77Suha/giphy.gif)

Vind je het een leuke nieuwsbrief? Laat het vooral horen door mensen op social media door te verwijzen naar [82procent.nl](http://82procent.nl). Heb je tips, opmerkingen of andere dingen die je met me wil delen? Mail me op reinier@ladan.email of mention me op twitter [@reinier](https://twitter.com/reinier). 